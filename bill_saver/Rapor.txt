Kış aylarında ısınma genel bir ihtiyaç.Herkes gibi ben de bulunduğum yeri ısıtmak için enerji harcıyorum.
Odamda doğalgaz peteği var ve hangi seviyede çalışacağını ben manuel ayarlıyorum.Özellikle Aralık-Ocak
aylarında fazlaca yakmam gerekiyor.Maalesef peteklerde termostatlı bir sistem bulunmuyor.Bu sebeple odam
yeterince ısındığında kapatmam gerekiyor.Bazen peteği kapatmayı unuttuğum zamanlarda petek gereksiz bir
şekilde sabaha kadar yanmış oluyor.Bu durum hem aşırı sıcağa hem de gereksiz yakıt tüketimine neden oluyor.

Yaptığım bu proje ile bu sıkıntıya çözüm buldum.Bunun için Arduino seti kullandım.Öncelikle ortamdaki sıcaklığı
ölçmek için LM35 sıcaklık sensöründen yararlandım.Daha doğru ve sapmayan bir ölçüm için 2 adet sıcaklık sensörünü
breadboard'un 2 ucuna yerleştirdim.Daha sonra analog çıkışlardan aldığım bilgiyle doğru kodlamayı yaparak
ortamın sıcaklığını hesapladım.

Asıl işlev olan alarm verme durumu ise bu hesaplamadan sonra geliyor.Bulduğum celcius cinsinden olan sıcaklık
değeri belirli bir seviyeyi(default 21 celcius) geçince düzeneğe bağladığım kırmızı led ve buzzer senkronize
bir şekilde çalışmaya başlıyorlar.Bunlara ek olarak sisteme bağladığım LCD ekrana anlık sıcaklığı yazdırdım.
Tüm bunların sayesinde ortamın sıcaklığını bana gösteren ve istediğim sıcaklık seviyesinin üstüne çıktığında
bana görsel ve işitsel uyarı veren projemi tamamlamış ve sorunuma çözüm üretmiş oldum.